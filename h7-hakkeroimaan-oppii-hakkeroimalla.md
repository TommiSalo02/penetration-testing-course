# h7 Hakkeroimaan oppii hakkeroimalla

## Johdanto

Kurssin viimeisessä tehtävässä h7 tuli lukea ja tiivistää joko katsausartikkelin tai vertausarvioidun artikkelin jostain kurssilla käsitellystä aiheesta. Valitsin tähän artikkelin "Russian-Ukraine armed conflict: Lessons learned on the digital ecosystem". 

Artikkeli oli vuodelta 2023 ja se oli julkaistu "International Journal of Critical Infrastructure Protection" -julkaisussa joka on vertaisarvioitu ja omaa JUFO-tason 1.

Artikkeli oli pitkä ja laaja, joten keskityn analysoimaan kurssin kannalta olennaisinta kohtaa, eli "3. Cyber and Kinetic Warfare to Impact Digital Assets". Valitsin artikkelin, sillä oli kiinnostavaa lukea miten kurssilla opittuja tunkeutumiskeinoja ja käytäntöjä ollaan käytetty todellisuudessa valtiollisten toimijoiden toimesta.

## Lähteet

ResearchGate: Russian-Ukraine armed conflict: Lessons learned on the digital ecosystem. https://www.researchgate.net/publication/374687340_Russian-Ukraine_armed_conflict_Lessons_learned_on_the_digital_ecosystem. Luettu 10.12.2024

## Artikkeli

Artikkeli alkoi kuvailemalla miten kriittiseksi osaksi siivili- ja sotilaallista suorituskykyä digitaalinen maailma on kehittynyt. Tämän vuoksi kyberpuolustus on olennainen osa maanpuolustusta ja yhteiskunnan toiminnan jatkuvuuden takaamista.

Itse hyökkäyksistä valtaosa (noin 75-85%) ovat olleet DDoS-pohjaisia. DDoS-hyökkäyksillä on pyritty lamauttamaan pääasiassa esimerkiksi maanpuolustusjärjestelmien, terveydenhuollon, julkisen infrastruktuurin ja rahaliikenteen toimintakykyä. Tälläiset iskut voivat tehdä valtavaa tuhoa maailmassa, jossa suuri osa yhteiskunnan toiminnasta nojautuu digitaaliseen infrastruktuuriin. 

Suojatoimena Ukraina on siirtänyt ennennäkemättömän laajan osan digitaalisesta infrastruktuuristaan pilveen. Tämä on ollut toimiva tapa varmistaa palveluiden saatavuus, hyödyntää skaalautuvia tietoturvaratkaisuja, parantaa järjestelmien kykyä palautua hyökkäyksistä ja varsinkin suojata niitä fyysisiltä uhilta. Länsimaalaisia pilvipalveluita on huomattavasti hankalampi pommittaa tai sabotoida paikallisesti kuin Itä-Ukrainassa sijaitsevia konesaleja. Toisaalta infran siirtyessä länteen, hyökkäykset ovat seuranneet perässä. Irlanti raporttoi 200% kasvun DDoS-hyökkäyksissä tämän seurauksena. DDoS-hyökkäyksien lisäksi kalastelu-, tietovuoto- ja malware-hyökkäykset ovat olleet yleisiä.

Ukrainassa on havattu myös APT-hyökkäyksiä (edistynyt jatkuva uhka), jolla tarkoitetaan pitkäaikaista kampanjaa, joka pyrkii saamaan jalansijaa tietoverkossa. Nämä ovat hankalia ja resursseja vaativia hyökkäyksiä, joita nähdään harvemmin valtiollisten toimijoiden ulkopuolellla. Venäjä on pitkään käyttänyt tämänkaltaisia hyökkäyksiä etunsa ajamiseksi, myös NATO-maissa. Ukrainan tapauksessa pitkään uinuneita APT-hyökkäyksiä on onnistuttu hyödyntämään esimerkiksi sähköverkkoon kohdistuneissa hyökkäyksissä ja tiedon keräämisessä. Varsinkin huomattavaa on ollut "wiper" malwaren käyttö APT-hyökkäsyten yhteydessä. Ukrainan hallinnon ja julkisten instituutioiden tietoverkkoihin on syötetty haittaohjelmia, joiden tavoitteena on pyyhkiä kaikki tieto laitteilta. Hyvä esimerkki on wiper malware hyökkäys, jossa viiteen Ukrainalaiseen valtion järjestöön kohdistettiin wiper malware -hyökkäys vain päivää ennen sodan alkua. Tämä kielii laajasti organisoidusta hyökkäyksestä oikeiden sotilaallisten toimien rinnalla.

Ukrainan tapauksessa molemmilla puolilla valtiollisten kybertoimijoiden lisäksi ryhmät, jotka ovat perinteisesti toimineet kyber-rikollisuuden parissa ovat alkaneet toimia kansallisten intressien mukaisesti, joko puolustus- tai hyökkäyskannalla. Tämä kuvastaa sitä, miten nopeasti tietoturvamaailmassa tilanne voi kehittyä. Kyber-rikolliset ovat onnistuneet taitojensa tärkeyden avulla hankkimaan joko suoraan valtioiden tuen taikka tiettyjä laillisia suojia. Näiden ryhmien lisäksi Haktivistit ovat saaneet sodan kautta uutta tuulta purjeisiinsa. Esimerkiksi Venäjäläismielinen "KillNet" tai Ukrainalaismielinen  "I.T. Army of Ukraine" ovat toimineet aktiivisesti kybersodan parissa.

Kuten kaikessa tietoturvassa, ennaltaehkäisevä toiminta on ollut suuressa roolissa Ukrainan kansallisen tietoturvan ylläpitämisessä. Tätä suorituskykyä on rakennettu vuodesta 2014 asti länsimaiden tuella, sillä Venäjän kyberoperaatiot ovat ainoastaan kasvaneet siitä asti. Muunmuassa tekninen koulutus, parannukset enkryption parissa ja kriittisten järjestelmien tarkempi seuranta olivat Ukrainan vuoden 2016 kansallisen kyberturvallisuus-strategian keskiössä. Näiden uudistuksien ohella Ukraina on välttänyt kybertuhon ja täten kykenyt ylläpitämään toimintakykyään. Sota on kuitenkin paljastanut heikkouksia Ukrainan ja länsimaiden kyberpuolustuksessa, jota olisi ajankohtaista tarkastella lähemmin.

## Lähteet

Pohjana Tero Karvinen 2024: Tunkeutumistestaus -kurssi. Luettavissa: https://terokarvinen.com/tunkeutumistestaus/.

Tätä dokumenttia saa kopioida ja muokata GNU General Public License (versio 2 tai uudempi) mukaisesti. http://www.gnu.org/licenses/gpl.html
